---
title: Blended Learning
---

Med Blended learning menas en blandning av lärmiljöer. Ofta är det traditionella klassmetoder som kombineras med digitala självinlärningsdelar som eleven gör utanför klassrummet på en tid som passar eleven.

Den nya tekniken ger oanade möjligheter för Blended learning. Den tidigare kompletterande videon har ersatts av många andra delar, där man bättre använder sig av teknikens möjligheter för att göra undervisningen än mer pedagogisk. Exempelvis:

+ Digitala självtester.
+ Spela dig till kunskap ─ självinlärning som påminner om dataspel.
+ Interaktiva delar där eleven ska medverka via skärmen.
+ Inspelade föreläsningar på film eller podcasts.
+ Illustrativa filmer som exempelvis bättre kan förklara komplicerade processer.
+ Pusselliknande delar där studenten ska sätta ihop vissa delar.
